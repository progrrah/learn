# материаллар
## текстлар
### файзи
### гөлсем сөләйманова
[https://100tatarstan.ru/structure/profile/tatar-sngatene-yakty-yoldyzy-glsem-slymanova-kygyrau-kelle-khbr-ul]
#### радиода ул пионер
Шул ук елда Гөлсем Сөләйманова Казанда яңа гына ачылган Татарстан радиокомитетында эшли башлый. Ул вакытта язмалар булмый. Эфир аша бары тик турыдын-туры гына җырларга кирәк була. Ул һәр иртә-кич радиога килеп, берничә җыр җырлап китә. Аның йомшак күкрәк тавышы микрофоннан гаҗәеп табигый һәм матур яңгырый. Тиздән ул Казанда гына түгел, республикадан читтә яшәүче татар халкының да яраткан җырчысына әйләнә. 1928 елдан 1958 елга кадәр радиода җырчы-солистка булып эшли. Ул композиторлар Мансур Мозаффаров һәм Александр Ключарев белән зур иҗади дуслыкта яши. Җырчы күңелендә бик күп халык көйләре саклана. Репертуарында яттан белгән 400 гә якын җыр була. Әлеге композиторлар менә шул җырларны нотага салып, җыентык төзиләр. Александр Ключарев Гөлсем Сөләйманованы «татар музыкасының җәүһәре» дип атый.

#### илһам ага сорый икән гөлсем ападан
Татар сәнгатенең якты йолдызы Гөлсем Сөләйманова: «Кыңгырау – күңелле хәбәр ул» Илһам Шакиров җырчы Гөлсем Сөләйманова җырларын тыңлап үскән: «Әгәр Гөлсем апа булмаса, мин бәлки җырчы булмаган да булыр идем. Радиода концертлар,  микрофонга җырлап, туры эфирда барган заманнарда миңа аның белән бергә җырлау бәхете насыйп булды. Соңыннан инде шактый танылгач та, ул миңа үзенең киңәшләрен күп бирде. «Халык арасында сезнең турында да, минем турында да, башка олуг җырчыларыбыз турында да бик күп сүзләр, гайбәтләр йөри. Аларның берсе дә дөреслеккә туры килми бит. Халыкка шуны ничек аңлатырга икән?» - дип сорый Илһам Шакиров  бервакыт Гөлсем Сөләймановадан. Аны ул болай дип тынычландыра: «Яхшы ат кыңгыраусыз булмый. Яхшы кешеләр, хөрмәтле шәхесләр турында төрлесен – яхшысын да, яманын да сөйләрләр. Кыңгырау – күңелле хәбәр ул».

#### шакиров турында 
Кайбер җыр сөючеләр Илһам Шакиров белән Фәхри Насретдинов, яки башкалар турысында, берсе моңлы, берсе моңсыз дип ашыгыч нәтиҗә чыгаргалыйлар. Алар икесе дә үзләренең башкаручылык вазифаларын намус белән яхшы үтиләр. Татар музыка сәнгате өчен алар икесе дә кадерле. Музыка культурабызның диапазоны киң булырга таеш. Халкыбызның музыка сәнгатен алга этәрүдә үзенең башкаручылык алымнары белән яңалык алып килүче карлыгачларга, әлбәттә, лаеклы бәя бирә белергә кирәк. 

#### марсель галиев. тууы
зәмһәрир салкыннан өй бүрәнәләре шартлап ярылган көн, мамык шәл бәйләгәндә өлге итеп алырлык кар - бизәкләр тәрәзәләргә сарылып туңган көн. күкнең аязлыгы, сыкылы кырлар сафлыгы сабый күңеленә күчәр көн. 

#### су буйлап
«...Хәзер сугыштан тыш тормыш юк бит. Халыкта теге яки бу дәрәҗәдә сугыш белән, аның уңышлары һәм уңышсызлыклары белән бәйләнмәгән кичерүләр юк», – ди М. И. Калинин үзенең 1943 елда язган бер мәкаләсендә. Бу бәйләнеш халыкның лирик җырларына да хас. Дөрес, бер очракта андый бәйләнеш җырларда ачыктан-ачык гәүдәләнсә, икенче очракларда төсмерләнеп кенә кала. Шул төсмерләнешне, мәсәлән, сугыш чорында гаять популяр булган «Су буйлап» җырында күрергә мөмкин. Бу җырның иҗат ителү, таралу тарихы бик кызыклы. Ул хакта артистка Рокыя Ибраһимова менә нәрсә дип яза: «1942 елда без Татарстан районнарында йөрдек. Беренче мәртәбә артистка Галимә Ибраһимова белән икәү идек. Пароходта барганда, без бер татар кызының таныш булмаган яңа көйгә җырлавын ишеттек. Аны язып алганнан соң, көйне ике ай буе исемсез генә сәхнәдә башкардым.

Ике айдан соң районнарга яңадан чыктык. Бу юлы труппада Зифа Басыйрова да бар иде. Беренче көнне Чаллыда Асия Максутова апаларга туктадык. Ул безгә «Шахта» көенә җыр җырлап күрсәтте: Идел бит ул, Идел бит ул, Тирән бит ул, киң бит ул; Караңгы көн, болытлы төн – Без аерылган көн бит ул. Әлегә кадәр исемсез йөргән, теге көйгә шушы җырны башкарып караган идек, әйбәт чыкты. Көйне шуннан соң «Су буйлап» дип атадык. Калган текстларны З. Басыйрова сугыш чорында җырланган халык куплетларыннан алды. Җыр озакламый радио буенча да тапшырыла башлады һәм халыкның яраткан көенә әйләнде» 1.

Җырның популярлыгын раслаучы төп факт – вариантлар күплеге. З. Басыйрова репертуарындагы варианттан тыш, «Халык җырлары» китабында (1954) ике вариант бирелгән, җырның бер варианты «Татар халык көйләре» җыентыгында китерелә (1955 ел), ләкин бу вариант оригинальлеген югалтып, бозып, үзгәртеп басылган. Фольклор экспедициясе вакытында җыр 4 вариантта язып алына. Болардан тыш «Су буйлап» көенә Ә. Ерикәй язган текст та яши. Тикшерү өчен нигез итеп халыктан язып алынган 4 вариантның берсе алынды. Вариантны Кайбыч районы Борындык авылында С. Ногмановадан 1955 елда язып алдык. Җырның популяр варианты башка вариантлар белән бергә кушымтада бирелде (I вариант).

«Су буйлап» җыры үзенең эмоциональ бөтенлеге белән хәтердә кала. Лирик образның эчке кичерешләре турыдан-туры түгел, ә табигатьтән алынган картиналар яктылыгында ачылган. Нәкъ менә шушы композицион алым җырда эмоциональ яңгырашны көчәйтә дә инде. Лирик геройның аерылу сагышы, мәсәлән, караңгы һәм болытлы төнгә параллель итеп алына. Ул үзенең сөеклесе белән су буенда (беренче куплеттан чыгып без су буеның Идел буе булуын төсмерли алабыз) саубуллаша. «Тормыш дулкыннары» аларны кабат аера. Бу метафора җыр агышында гаять матур, тапкыр һәм сугыш чорында аерылусыз мөмкин түгел икәнлекне читләтеп әйтүгә хезмәт итә. Җырның соңгы куплетында ул тагы кабатлана, ләкин бу юлы инде аерылу моңын бирү өчен түгел, ә кавышу, кушылу өметен җанландыруга булыша. Лирик геройның җиңүгә һәм иркәсе белән күрешүгә булган якты ышанычын сурәтләү ягыннан өченче куплет та бик характерлы. Аерылышу вакытында су буе да моңсу булып күренсә, егетнең кайтуына ышаныч белдергәндә, су буе «ямьле булып», «тыныч булып» күренә. Шул рәвешле табигать картиналары лирик геройның хисләре алмашынуга карап төрле буяуларда сурәтләнә.

#### герман. кызык сугышчы бәете
Кызыл сугышчы бәете
