# икенче сабак
Исәнмесез, бу икенче сабакның язма төре.  
Икенче сабакта без **яхшылык**, яхшылык **ясау** темалары сайлап, дискуссия алып бардык. Карашларның төп өлешен без татар мәкальләреннән җыеп, алар өстендә фикер йөртек.    


**сүзләр**
***

```
караш
мөнәсәбәт
бәяләү
мөһим
әһәмият
хасият
кыйммәтләр системасы
мәкаль
үзаң, үзаңлылык
холык
гамәл
карар
кылу
изгелек
игелек
яман
явыз
җәмгыять
караш
тар - киң
битараф
ихтыяр
ихтыяҗ  
```
***
**Темага керер өчен сораулар:**
1. сезнең яхшылык ясауга карата *мөнәсәбәтегез*.
2. тормышыгызда яхшылык *төшенчәсе* нинди урын алып тора. сез шундый карашларга кайчан килдегез? ни сәбәпле?
3. яхшылыкның иң гади мисаллары
4. яхшы кеше булыр өчен ни кирәк
5. кешене бәяләгәндә аның яхшы эшләр кылуына(ясавына) нинди әһәмият бирәсез? сезнең өчен бу мөһимме?
6. сезне яхшылыкка өйрәтүчеләр кем булды?

Җылынганнан соң төп өлешкә - **мәкальләр** белән эш итүгә күчик. 
Бу өлештә мәкальләр бирелә. Алардан соң сораулар һәм катнашучының җаваплары бирелде. 
## Мәкальләр юлы

> 32618 "агач җимеше белән, кеше яхшы эше белән"

- кеше нәрсә белән **аерылып** торырга, үз - үзен,  сәләтләрен күрсәтергә **тиеш**?

*аста катнашучы сүзләре бирелә*

*Наилә ханым*

***
***кешене бары тик яхшылык ясау ягыннан гына карарга кирәк түгел. аның башка, үзебезгә бик тә ошап бетмәген якларын танырга кирәк - аларга да әһәмият бирергә мәҗбүрбез.
бу мәсьәләдә кыйммәтләр системасы төп карар кылучы корал булып тора.***
***

- әгәр дә кешене яхшылык ягыннан гына күрергә кирәк булмаса да(мәкаль карашы буенча), без ул яхшылык булуын(яхшы эш булганын) **гомумән** күрсәтергә тиешме? бу юнәлештә **кем** эшләр алып бара?  

*Наилә ханым*

*** 
***яхшылыкны күрсәтергә кирәк. ул да булса кешеләргә кулланма(яки инструкция) буларак файда китерә ала, позитив гәмальләр эшләүгә этәргеч була ала. 
блогерьларның тырышлыгы бу өлкәгә зур өлеш кертә. алар күп кенә без булдыра алмаган эшләргә этәргеч(мотивация) ясыйлар : сәяхәт итү, телләр өйрәнү, вак ачышлар ясау.
бик җитди проблемаларга килгәндә -  алар экология(җир шарын ярату) проблемаларына кебек аваз бирәләр, караучыга пассив(хәрәкәтсез) утырырга мөмкинлек бирми торган мәгълүмәт җиткерәләр.***
***

- кешене кайсы яктан күбрәк бәяләргә тырышасыз? сезгә ошаган кешеләр кем алар?

*Наилә ханым*

***
***кеше ихлас булса, үз эше белән янып йөрсә, үзендә мәкер сакламаса ул мине үзенә җәлеп итә ала. мин башка кешеләргә файдалы булган эшләрне генә эшләргә ашыкмыйм. күңелгә ятышлы, мавыктыргыч нәрсәләр белән шөгыльләнәргә тырышам, кызыклы җирләрдә булырга омтылам.
холкы - харизмасы булган кешеләр үзенә тарта. алар киң җәмгыять тарафыннан үрнәк дип саналмасалар да, үзләренең хасиятләре белән, көч - гайрәтләре белән үзләренә караталар.
алар арасында мәкерле кешеләр очрый. алар белән дә аралашудан файда алам, шул очракта мөнәсәбәтләрнең озынлыгы гына кыска килеп чыга.***
***

> 23 "бер чулпан мең таңга көзге, бер яхшылык мең елга өлге"

- яхшылык ясауның кайсы ягы матур булып тора? өлге булып торганда ул нинди эшләү юлын тудыра, нәрсәдә чикләтә?

*Наилә ханым*

*** 
***көчең килгәндә яманлыкка яхшылык белән җавап бирү ул кешелеклелекнең үрнәге булып тора. ләкин алай гел эшлисе килми. шулай кай чагында җавап кайтарысы туры килә - яманга яман белән.
әйе, болай башкалар өчен яхшылык өлге булып тора ала, бигрәк тә яшь кешеләр өчен .***
***

> 24 "әдәмнән һәр яхшылык көтелер"

*Наилә ханым*

*** 
***бәлки дин ягыннан шулайдыр, ләкин алай булмаска да мөмкин. диндә булган кешеләр шулай эшләргә тырышалардыр да, әмма хәзерге җәмгыять халәтен алганда бу тар карашлы гадәт.***
***

> 35 "кургашны ялкын эретә, күңелне яхшылык эретә"

- куңелне нәрсә эретә ала? шуңа мисаллар китерегез.

*Наилә ханым*

***  
***күп кенә кешеләрнең күңелен яхшылык эретә ала. шуннан кала бер кешенең башкаларга яхшылык ясавын күрү шулай ук игътибарны җәлеп итә.
гадәттән тыш, чик мисалларын караганда, психопатларга начарлык ясау рәхәт китерә, явызлыкның булуы аларны битараф калдырмый.***
***

> 46 "яхшылык иткән кешенең кадерен бел!"

*Наилә ханым*

***  
***бик катгый караш. адәм яхшылык ясаган кешегә ничек тели шулай үз үзен тотсын иде, бу аның үз ихтыярында. игелек күрсәткән кеше хәерле эш хакына гына эшләсен иде - бу очракта коры яхшылык ягъни гуманизм күренеше урын алыр.***
***

> **52** "яхшылык итү кулыңнан килмәсә - телеңнән, телеңнән килмәсә, күңелеңнән килсен"

- яхшылыкка илтүче юллар. бу караш белән килешәсезме?

*алып баручы сүзләре*

***
***үземне шул карашка туры китерепләр күрәм. яхшылык эшләүнең гамәли яктан асылына төшенү - мавыктыргыч эзләнүләрдән берсе. ләкин шулай да бөтен тиремне түгеп көн күрмим, фанатизмсыз гына торам.*** 
***

> 54 "яхшылык кылганга кем үкенгән"

*Наилә ханым*

***
***рус макаләсе - игелекле ниятләр белән тәмугка юл салынган. шуңа киресе булып тора.***
***

**Матур мәкальләр дип биреп китәм**

1. исле чәчәк өзелер, исе болында калыр.
2. балыкчының кроватында ятканчы, ислемайчының идәнендә ятканың артык.
3. елый - елый сөйләсәң, елан чыгар өненнән.

*Наилә ханым*  

*** 
***сюжетлы тарих күз алдыма килә - берсе шул хәтле елаган, елан да түзә алмыйча чыга, ни булды икәнен белергә тели.***
***


> 55 "яхшы янында яхшырасың"  Г. Апсаламов

- сезнең дә шулаймы?

### Юаш кеше темасы

*Наилә ханымның бу бүлеккә карашы*

***
***юаш кешеләргә халыкта бик катгый караш булган. бу миңа гел ошамый, болай булырга тиеш түгел.***
***

> 56 "агач йомшагын корт басар, юаш кешене сүз басар"

> 32758 "җүләр белән юаш - бер"

- моның белән килешәсезме?

> 66 "юаш булганчы, чүп бул, чүп булганчы, юк бул"

- юаш кешене бетереп ташлау - юаш кешене кешегә санамау. сез юаш кешеләргә ничек карыйсыз, сезнең янда шундый кешеләр күпме?

> 68 "юаш булсаң, басарлар, үткен булсаң качарлар"

*Наилә ханым*

*** 
***хәзерге көндә юаш кешеләргә җәмгыятьтә урын күбрәк бирелгән. үземнем тәҗрибәгә килгәндә, юашларны гаиләдә, мәктәп чагында ук басканнар. аларның матур яклары бар : хисләрне, көйләрне сизәләр.  
шулай да психолог була алалар, сизелер - сизелмәс тойгылар, вак кичерешләр белән эшли алалар.***
***

***
***Шуның белән сабагыбыз тәмам. Рәхмәт!***
***