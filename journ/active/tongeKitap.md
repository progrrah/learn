 <!-- ул да булса тынычлыкнын җанда, күздә урнашу мизгеле, һәм шул мизгелдә ачылган пространствода игътибарны  -->
<!-- - хыял эшчәнлеген тояр өчен -->



























# өй эше
## йокы алдыннан китап  
төнгә таба көч күп калмый, шуңа укыячак китапларны мин астагы максатларның берсеннән туры китереп сайлыйм
- үз тавышымны ишетер өчен
- тырышлыкның яисә рәхимлелекнең кирәклегенә ышанычны арттырыр өчен
- халыкның киемле - киемсез теле белән хозурланыр өчен

бу максатларга алып барган китапларны әлбәт көндез дә укып була, 
ләкин төнге тынычлыкның, эш җимешләрен тату белән кушылган әсәр укының тәэсире башка.

беренчедән яңгыраш турында. безнең чор музыканы - башка кешеләрнең иҗат җимешләрен - тату чоры. бу юлда дөресе үзеңне батырмау. күп нәрсәне аңлыйм алам дип йөрисең, ә нәтиҗәсендә бер нәрсә өчендә сүз тотмаска мөмкинсең. үзем дә нәрсә тудыра аламын дип сыналган чакта шигырьләр укуга мөрәжәгать итәм, шунда ууз урынымны табам. поэмалар иң уңыш казанганы булып чыкты - Иосиф Бродский, Равил Фәйзуллин, Ленар Шәех, Райнер Мария Рильке, классик рус балачак шагырьләрнең әсәрләре.

**И. Бродский - Баллада о маленьком буксире, Шествие, Исаак и Авраам  
Р. Фәйзуллин - Сәйдәш, Гадиләргә гимн  
Л. Шәех - Зәңгәр күзле әти, Альберт Фәтхи   
Р. Рильке - Реквием по одной женщине, Орфей. Эвридика. Гермес, Жизнь Девы Марии**  


Икенчесе булып мемуарлар һәм биографиклар эшләр. Шәхесләр тормышы турында укыганда дөнья хәлләренең йөз җирдә йөз төрле икәнлеген һәм аяусыз шартларда әдәмнәрнең көчлелеген тоемлау ай-һааай күзләрне ялтырата, куәт сала... 
бу монда ничек түзә алды соң; шунда ничек зирәклеген кулланды; үз вакытынды нәрсә белән саташкан да, нәрсәдән качкан кебек сорауларга эзләнәсең.

**Стефан Цвейг. "Саташкынлык белән көрәш" - чын хыяллылар, шагыйрь җанлы кешеләр өчен.**

**"Нәкый Исәнбәт". шәхесләребез сериясы. Халык иҗатын барлау, халык рухы белән сүрелми кызыксыну турында**

**Махатма Ганди. "Минем тормышым".** Сәясәт, җәмәгатьчелек, күңел эше ничек бергә, бөек идеаллардан тайпылмый алып барылырга мөмкин.

өченсе - гап - гади фразеологик, мәкальләр сүзлекләре. Шулардан мин бер җөмләле көн итү принципларын отам, күп сүз урына бер генә караш әйтеп булганына төшенә башлыйм. нинди үткер фикер. ничек матур әйтелгән. шул ук әйткән кеше нинди мәкальләр тагы чыгарган - шундый сорауларга җавап ачыла.

**Татар теленең фразеологик сүзлеге 2 томда, Татар халык мәкальләре 3 томда. Нәкый Исәнбәт**


